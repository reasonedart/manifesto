# Reasoned Art Manifesto
1.  Nell’epoca dell’immediatezza dobbiamo ritrovare la capacità di ragionare a lungo termine e pensare ad un progetto *umano*[^1] etico.
2.  Siamo chiamati ad intervenire e ad avere un dialogo attivo nei confronti dell’arte, della res publica e della co-progettazione di città sensibili.
3.  Bisogna attuare una governance dell’innovazione partecipativa e consapevole per risolvere gli ingenti problemi culturali, sociali, ambientali ed economici. 
4.  Il mercato deve avere una responsabilità culturale e un modello benefit per ottenere una società migliore e un ambiente sano e pulito. 
5.  La tecnologia è in ibridazione con il nostro corpo: ne amplifica e ne modifica le capacità sensoriali, emozionali e fisiche.
6.  Viviamo onlife, tra il digitale e il fisico, nell’infosfera e nell’*iperstoria*[^2].
7.  La decentralizzazione restituisce ad ogni individuo autonomia e identità, promuovendo un sistema circolare.
8.  I token non fungibili (NFT) sono beni "tangibili" in quel mondo intangibile che è il metaverso. 
9.  L’arte va *fuori di sé*[^3]  e si manifesta in una dinamica multidisciplinare e multisensoriale al fine di ottenere una nuova centralità sociale.
10. L’arte si manifesta nelle community fisiche e digitali fra individui che vivono in nuovi habitat fluidi e dinamici.
11. L’arte intercetta il futuro e propone una visione innovativa del presente.

[^1]: Luciano Floridi, Il verde e il blu. Idee ingenue per migliorare la politica, 2020.
[^2]: Luciano Floridi, La quarta rivoluzione. Come l'infosfera sta trasformando il mondo, 2017.
[^3]: Studio Azzurro, L’arte fuori di sé. Un manifesto dell’arte nell’era tecnologica, 2011.