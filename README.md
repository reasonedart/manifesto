# Reasoned Art Manifesto
1. Viviamo _onlife_, tra il digitale e il fisico, nell’_infosfera_ e nell’_iperstoria_[^1].
2. L’arte va _fuori di sé_[^2] e si manifesta in una dinamica multidisciplinare e multisensoriale al fine di ottenere una nuova centralità sociale.
3. L’arte si manifesta nelle community fisiche e digitali fra individui che vivono in nuovi habitat fluidi e dinamici.
4. La tecnologia è in ibridazione con il nostro corpo: ne amplifica e ne modifica le capacità sensoriali, emozionali e fisiche.
5. I token non fungibili (NFT) sono beni "tangibili" nel mondo intangibile.
6. La blockchain restituisce ad ogni individuo autonomia e identità, promuovendo un sistema circolare e decentralizzato basato sulla fiducia.
7. Compito dell’umanesimo digitale è attuare una governance dell’innovazione partecipativa e consapevole.
8. Le persone sono chiamate ad intervenire e ad avere un dialogo attivo nei confronti dell’arte, della _res publica_ e della co-progettazione di città sensibili.
9. Nell’epoca dell’immediatezza dobbiamo ritrovare la capacità di ragionare a lungo termine e pensare ad un progetto _umano_[^3] etico.
10. Le aziende dovrebbero sostenere un modello benefit per avere una società migliore e un ambiente sano e pulito.
11. L’arte intercetta il futuro e propone una visione innovativa del presente.

[^1]: Luciano Floridi, La quarta rivoluzione. Come l'infosfera sta trasformando il mondo, 2017.
[^2]: Studio Azzurro, L’arte fuori di sé. Un manifesto dell’arte nell’era tecnologica, 2011.
[^3]: Luciano Floridi, Il verde e il blu. Idee ingenue per migliorare la politica, 2020.
